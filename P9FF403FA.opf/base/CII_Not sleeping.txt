niṣadya pracālayanti |bhagavān āha | ghaṭir {Cf. SHT VIII (Erg.) 1033r1} dhārayitavyā |

sā patati |bhagavān āha | sūtrake baddhvā karṇe paribadhya dhārayitavyā |

tathāpi pracālayanti |bhagavān āha | yaṣṭiḥ sārayitavyā |

bhikṣavaḥ kalamacchedyā kurvanti | vraṇaṃ karoti |bhagavān āha | + + chedyā kartavyā |

tathāpi hanti |bhagavān āha | nantakair veṣṭitvā mandaṃ sārayitavyaṃ |

tathāpi pracālayanti |bhagavān āha | kandusakaḥ kṣeptavyaḥ |

bhikṣavo ’ndhakāre kṣipanti | sa na paśyati |bhagavān āha | sūtrakair baddhvā kṣeptavyaḥ tato
’pi pratikarṣitavyaḥ 1 |

tathāpi pracālayanti |bhagavān āha | puro dīpaḥ sthāpayitavyaḥ |

tathāpi pracālayanti |bhagavān āha | ekapādo ’vatārayitavyaḥ |

tathāpi pracālayanti |bhagavān āha | dvitīyaḥ pādo ’vatārayitavyaḥ |

tathāpi pracālayanti |bhagavān āha | utthāya caṃkramitavyaṃ |

